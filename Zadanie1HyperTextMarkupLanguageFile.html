<title>Zadanie1</title>
<style>body {font-family: 'Nunito Sans', sans-serif;}</style>
<strong>Składniki</strong>
    <li>2 niepełne szklanki mąki pszennej - 300g</li>
	<li>1,5 szklanki mleka - 375 ml</li>
	<li>1/3 szklanki oleju - 80 g</li>
	<li>3 średnie jajka</li>
	<li>łyżeczka proszku do pieczenia</li>
	<li>łyżeczka cukru</li>
	<li>szczypta soli</li>
<big>Gofry</big>
<p> <wbr>Jajka i mleko wyjmij wcześniej z lodówki. Mleko możesz nawet lekko podgrzać. Dodatki do gofrów: cukier puder, konfitury, świeże owoce, krem czekoladowy, bita śmietana..</wbr> </p>
<big>Krok 1: Składniki umieść w misce</big>
<p> <wbr>Oddziel białka od żółtek. Białka umieść w suchej i czystej metalowej lub szklanej misce. Żółtka zaś umieść w drugim naczyniu. Do naczynia z żółtkami wlej też lekko ciepłe mleko oraz dodaj 1/3 szklankę oleju roślinnego o delikatnym i neutralnym smaku. Może to być olej rzepakowy, ryżowy lub olej z pestek winogron. Na koniec wsyp mąkę wymieszaną z proszkiem do pieczenia.</wbr> </p>
<big>Krok 2: Zmiksuj składniki</big>
<p> <wbr>Całość wymieszaj dokładnie przy pomocy miksera na gładkie ciasto.</wbr> </p>
<big>Krok 3: Ubij białka</big>
<p> <wbr>Do miski z białkami dodaj szczyptę soli. Białka ubij na sztywno. Zacznij od niskich obrotów miksera i stopniowo zwiększaj je do maksymalnych. Gdy białka zrobią się białe i puszyste (już po minucie ubijania) możesz dodać łyżeczkę cukru. Białka z cukrem ubijaj dalej, aż zrobią się idealnie białe i puszyste. Będzie to trwało jedną do dwóch minut. Białko ubite z niewielką ilością cukru jest lekkie jak piana z wanny.</wbr> </p>
<big>Krok 4: Połącz pianę z ciastem</big>
<p> <wbr>Do miski z ciastem dodawaj stopniowo po łyżce ubitej piany. Delikatnie mieszaj całość po każdej dodanej łyżce. W taki sposób wmieszaj całą pianę z białek i cukru.</wbr> </p>
<big>Krok 5: Usmaż gofry</big>
<p> <wbr>Czyste płytki gofrownicy bardzo delikatnie wysmaruj olejem (tylko do pierwszej serii gofrów). Zamknij gofrownicę i nagrzej ją do maksymalnej mocy. Przy pomocy średniej chochli lub łyżki stołowej nakładaj porcje na wyznaczone płytki w gofrownicy. Ciasto jest dość sztywne, więc nie powinno wypływać poza płytki grzewcze. Zamknij gofrownicę. Moja gofrownica ma moc 1300 W. Nie wiem jednak ile prętów grzewczych przechodzi w płytkach. Gofrownica, której używam posiada dwie kieszonki na prostokątne gofry. Każda porcja gofrów jest u mnie gotowa po 4 minutach pieczenia. Bardzo ważne jest, by nie otwierać gofrownicy w trakcie pieczenia gofrów. A przynajmniej nie robić tego za często, ponieważ to jedna z przyczyn nieudanych wypieków. Po pierwszych gofrach sprawdź ile czasu potrzebowały one, by być idealnie podpieczone. Każde kolejne gofry piecz tak samo długo.</wbr> </p>
	
	
	
